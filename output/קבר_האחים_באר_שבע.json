{"label": "קבר האחים (באר שבע)", "pin": {"location": {"lat": 31.24138056, "lon": 34.77185}}, "url": "https://he.wikipedia.org/wiki/קבר_האחים_(באר_שבע)", "abstract": "קבר האחים בבאר שבע הוא קבר אחים משנת 1917 ובו קבורים כיום תשעה חללים. בתחילה נטמנו בקבר שישה-עשר יהודים מעובדי הרכבת העות'מאנית שנהרגו בהפצצת מטוסים בריטים בליל ה-14-15 בינואר 1917. מאוחר יותר הועברו חלק מן הנקברים מבני ירושלים לקבורה בהר הזיתים. הקבר והמצבה ניצבים בכניסה לבית העלמין הישן של באר שבע, ברחוב ג'ו אלון המוליך מערבה לקיבוץ חצרים. בזכות מאבקה של קהילת יהודי באר שבע על קבורה יהודית בעיר, בתקופה שבין שתי מלחמות העולם, הוקם בית העלמין הראשון של באר שבע מסביב לחלקת קבר האחים והמצבה."}