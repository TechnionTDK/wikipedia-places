{"label": "מואי", "pin": {"location": {"lat": -27.11423056, "lon": -109.36399444}}, "url": "https://he.wikipedia.org/wiki/מואי", "abstract": "מוֹאַי הם פסלי אבן של דמויות אדם באי הפסחא. במרבית המקרים הפסלים הם מונוליתיים, כלומר חצובים מסלע בודד, ולחלקם כיפת סלע נוספת המכונה \"פּוּקָאוּ\", המכסה את ראשם. קרוב ל-800 פסלים נחצבו, רובם עשויים מהטוף שמקורו בהר הגעש הכבוי ראנו רארקו. מתוכם 288 הובלו בהצלחה והועמדו על הבימות שיועדו לכך והמצויות לאורך כל חופי האי. 92 פסלים מוטלים בדרך מהמחצבה וקרוב ל-400 נמצאים עדיין במחצבה בשלבים שונים של גימור. על פניו נראה שהמחצבה בראנו ראראקו ננטשה באופן פתאומי, כשפסלים גמורים למחצה נותרו עדיין בתוך הסלע. גם המואי שהושלמו והועמדו על הבימה המיועדת להם הופלו בידי הילידים כשהבנייה "}