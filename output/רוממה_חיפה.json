{"label": "רוממה (חיפה)", "pin": {"location": {"lat": 32.78687778, "lon": 34.99523333}}, "url": "https://he.wikipedia.org/wiki/רוממה_(חיפה)", "abstract": "רוממה היא שכונה על רכס הכרמל בחיפה, מהשכונות הסובבות את אחוזת שמואל. היא נמצאת לצדה של פרשת דרכים מרכזית, כשממערבה מרכז אחוזה, מצפונה נחל ורדיה ושכונת ורדיה, ממזרחה נווה שאנן וואדי רושמיה ומדרומה רמת אלמוגי. רוממה מחולקת לשני חלקים, שיושבים על שתי גבעות, שביניהן חוצצת דרך פיק\"א, המקשרת את אחוזה עם נווה שאנן. תת-השכונות הן רוממה הישנה ורוממה החדשה, ובשם קיבוצי הן מכונות \"הרוממות\". עורקי התנועה המשרתים אותן, ציר פיק\"א-חנקין ודרך רופין (שנסללה באמצע שנות ה-30 משכונת הדר), נפגשים בכיכר אליזבט (על שם אליזבת, מלכת הבלגים)."}