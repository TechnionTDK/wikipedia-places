{"label": "מצוקי און", "pin": {"location": {"lat": 32.73333333, "lon": 35.65}}, "url": "https://he.wikipedia.org/wiki/מצוקי_און", "abstract": "מצוקי און הם מצוקים במורדות הדרום-מזרחיים של רמת הגולן, המתנשאים מעל ארץ כינרות. אורכם של המצוקים הוא כשישה קילומטרים, מכפר חרוב ונחל עין גב בצפון ועד תחילת שיפולי הגולן אל נהר הירמוך, סמוך להר שריר. המצוקים משקיפים על הכנרת מגובה של בין 510 ל-570 מטרים, מרום של כ-300 עד 360 מטרים מעל פני הים. מצוקים אלה הם התלולים במדרונות הגולן היורדים אל עמק הירדן, ובצידם הצפוני מרוחק שיאם מרחק שני קילומטרים בלבד מחוף הכנרת. על שפת המצוקים שוכנים היישובים כפר חרוב ומבוא חמה, ולמרגלותיהם משתרעים הקיבוצים תל קציר, עין גב והאון; על שם האחרון קרואים המצוקים."}