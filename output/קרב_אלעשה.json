{"label": "קרב אלעשה", "pin": {"location": {"lat": 31.87608333, "lon": 35.20830556}}, "url": "https://he.wikipedia.org/wiki/קרב_אלעשה", "abstract": "קרב אלעשה היה הקרב השמיני במרד החשמונאים והתרחש באפריל 160 לפנה\"ס בין כוחות החשמונאים לכוחות סלאוקיים באזור רמאללה. בקרב נחלו החשמונאים תבוסה קשה ומצביאם יהודה המכבי נהרג. אף על פי כן, המשיכו אחיו של יהודה, יונתן ושמעון, להנהיג את המורדים, לשמור על בניין הכוח הצבאי ולשנות אופי המרד ללוחמת גרילה ממדבר יהודה. על אף רדיפותיו העיקשות של מפקד הצבא הסלאוקי בקכידס, מעמדם של החשמונאים רק הלך והתעצם, ותוך עשר שנים מונה יונתן למושל, עד שבשנת 142 לפנה\"ס הצליחו החשמונאים להשיג עצמאות ליהודה."}