{"label": "בריכות הצאן", "pin": {"location": {"lat": 31.78109, "lon": 35.23627}}, "url": "https://he.wikipedia.org/wiki/בריכות_הצאן", "abstract": "\"בריכות הצאן\", הידועות גם בשם \"בריכות בית חסדא\" היו שתי בריכות שנחפרו באפיקו של נחל בית זיתא בירושלים. מיקומן היום הוא באזור החומה הצפון מזרחית של העיר העתיקה, ברובע המוסלמי צפונית לדרך שער האריות. המקום שימש בתקופת בית המקדש השני כמאגר מים וכבריכות מרפא. במאה ה-5 לספירה נבנתה במקום כנסייה גדולה שהוקדשה ל\"מרים הקדושה של הפְּרוֹבָּטיקה\" ונהרסה בתחילת המאה ה-11. מאוחר יותר נבנה במקום מנזר צלבני שהוקם לזכר הנס, שעל פי המסורת הנוצרית, ביצע ישו במקום. החל מן המאה ה-12 עומדת במקום כנסייה רומנסקית - כנסיית סנטה אנה."}